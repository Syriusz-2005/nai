Junkers S 36 – prototypowy, niemiecki samolot pocztowy zbudowany w 1927 roku w wytwórni Junkers. Był to trzymiejscowy, dolnopłat z otwartą kabiną. Pierwszy lot odbył się 5 września 1927 roku. Egzemplarz otrzymał numer fabryczny 3200. Do napędu służyły dwa silniki Gnôme et Rhône. Po zakończeniu prób został przesłany do Szwecji, do siostrzanych zakładów AB Flygindustri, gdzie posłużył do budowy wojskowego modelu K 37. Osiągi i wytrzymałość samolotu były tak dobre, że zainteresowało się nim japońskie wojsko. Dlatego też na bazie modelu K 37 budowano samoloty Mitsubishi Ki-1, a potem Mitsubishi Ki-2.

belgijski klub piłkarski, założony w 1921 roku, grający obecnie w Tweede klasse, mający siedzibę w mieście Roeselare, leżącym we Flandrii Zachodniej. Klub rozgrywa swoje mecze na stadionie Schiervelde Stadion, który może prawie 9 tysięcy widzów. KSV Roeselare ma status pół-profesjonalnego klubu. Grają tu zarówno amatorzy, jak i profesjonalni piłkarze. Pierwszy klub w mieście Roeselare powstał w 1900 roku przez grupę studentów i nosił nazwę „De Verenigde Vrienden” (w jęz. holenderskim znaczy to Zjednoczeni Przyjaciele), jednak dość szybko zmieniono nazwę na Red Star Roeselare. W 1902 roku klub był znany jako Union Sportive Roulers, ale w 1909 został rozwiązany z powodu kłopotów finansowych. W następnym roku powstały dwa nowe kluby – Sportvereniging Roeselare (katolicki) i F.C. Roeselare (niekatolicki) – oba istniały do 1914 roku, czyli do czasu wybuchu I wojny światowej. 7 lat później powstał klub SK Roeselare. W tym samym roku został on zarejestrowany w związku piłkarskim. W 1923 roku powstał kolejny w tym mieście – FC Roeselare'. W 1999 roku doszło do fuzji KSK Roeselare i KFC Roeselare i dzięki temu powstał klub KSV Roeselare, który istnieje do dziś. W 2005 klub pierwszy raz w historii awansował do belgijskiej pierwszej ligi dzięki rozgrywkom play-off.

bitwa stoczona 22 sierpnia 1371 w pobliżu miejscowości Baesweiler na terenie księstwa Jülich, pomiędzy siłami dowodzonymi przez księcia Brabancji Wacława I luksemburskiego oraz wojskami księcia Jülich Wilhelma II, zakończona zwycięstwem Wilhelma II. Napięcie pomiędzy księstwami Brabancji i Jülich narastało już w latach 60. XIV w. Powodem była ekspansja polityczna i terytorialna książąt Brabancji, na którą władcy Jülich odpowiadali pozwalając atakować kupców pochodzących z Brabancji, Liège i Kolonii. Oficjalny protest księcia Brabancji Wacława I luksemburskiego pozostał bez skutku, wobec czego władca ten postanowił zorganizować wyprawę wojenną przeciwko księciu Jülich Wilhelmowi II. Wacław skoncentrował swoje rycerstwo w sierpniu w Maastricht, skąd stara rzymska droga prowadziła prosto do Jülich. Pod jego dowództwem zebrało się nie tylko rycerstwo brabanckie, ale także rycerze z biskupstwa Liège, hrabstw Namur, Hainaut i Flandrii, a nawet z Francji. Dysponował też pewną liczbą łuczników z Brukseli i Leuven. Łącznie jego siły liczyły ok. 2500 ludzi. Przygotowujący się do obrony Wilhelm II miał tysiąc swoich ludzi, wspomógł go też sprzymierzony z nim książę Geldrii Edward z siłami liczącymi sześciuset wojowników. Ponadto pod jego rozkazy stanęła pewna liczba niemieckich rycerzy i członków milicji miejskich. Dysponował jednak siłami znacznie mniejszymi od przeciwnika. 20 sierpnia Wacław ruszył ze swoim wojskiem w kierunku Jülich i wkroczył na terytorium przeciwnika, a jego ludzie rozpoczęli grabież. Wieczorem 21 sierpnia zatrzymał się pod Baesweiler, około dwunastu kilometrów od celu. Kolejnego dnia o poranku pojawiły się tam siły księcia Jülich i z zaskoczenia zaatakowały obóz przeciwnika. Brabantczycy uczestniczyli w tym momencie we mszy, a jedyną przygotowaną do walki formacją była straż przednia – gdy wojsko Wilhelma II pokonało jej opór, doszło w obozie brabanckim do paniki i ucieczki. Siły Wacława, mimo liczebnej przewagi, zostały rozgromione, a on sam dostał się do niewoli księcia Jülich[1][2], podobnie jak spora część jego podkomendnych[3]. Straty Wilhelma były niewielkie, ale jedną z ofiar po jego stronie był władca Geldrii, Edward, trafiony strzałą w oko[2]. Miał zostać postrzelony już po bitwie, gdy otworzył hełm, przez jednego z własnych zbrojnych, należącego jednak do wrogiego mu stronnictwa[4]. Zmarł dwa dni po bitwie

Michael Grzesiek, pseud. Shroud (ur. 2 czerwca 1994 w Mississauga) – kanadyjski streamer i były profesjonalny gracz e-sportowy polskiego pochodzenia[2]. Grał głównie w Counter-Strike: Global Offensive, a także w gry typu battle royale, takie jak PlayerUnknown’s Battlegrounds, Apex Legends czy Fortnite Battle Royale. Grzesiek zaczął profesjonalną karierę w Counter-Strike: Global Offensive (CS:GO) grając w mniejszych zespołach startujących w lidze ESEA. W 2014 trafił do zespołu Cloud9. Grzesiek przyczynił się do zwycięstwa w ESL Pro League oraz zdobyciu drugiego miejsca podczas ESL One Cologne 2017. W sierpniu 2017 przeszedł do rezerwy, niecały rok później, w kwietniu 2018 ogłosił, że opuszcza Cloud9 i kończy zawodową karierę w CS:GO, od tej pory skupiając się na streamowaniu Po odejściu z Cloud9 Grzesiek zdobył popularność na platformie Twitch dzięki grze PlayerUnknown’s Battlegrounds. 24 października 2019 opuścił platformę Twitch i mimo wcześniejszej krytyki podpisał umowę z platformą Mixer[4]. 22 czerwca 2020 Microsoft ogłosił, że zamyka serwis streamingowy, a Shroud zostanie partnerem Facebook Gaming, Grzesiek odrzucił ofertę[5]. 11 sierpnia 2020 oznajmił, że wróci do streamowania wyłącznie na Twitchu[6]. Jego pierwsza transmisja po powrocie, w szczytowym momencie była oglądana przez ponad 500 tys. osób

Teoria mnogości, teoria zbiorów[1] – dział matematyki zaliczany do jej działów podstawowych (fundamentalnych); bada on zbiory, zwłaszcza te nieskończone, a także ich uogólnienia jak klasy. Zbiory były rozważane przez ludzi od czasów niepamiętnych, a o nieskończoności zaczęto pisać najpóźniej w starożytnej Grecji. Mimo to za początki tej teorii uznaje się koniec XIX wieku, kiedy niemiecki matematyk Georg Cantor zapoczątkował systematyczne badania zbiorów nieskończonych, definiując je i klasyfikując. Początkowo wzbudzało to kontrowersje; do krytyków Cantora należeli między innymi Leopold Kronecker i Henri Poincaré[potrzebny przypis]. Mimo to inni uczeni uznali te rozważania za doniosłe; przykładowo David Hilbert umieścił jedno z zagadnień teorii mnogości na początku swojej listy 23 największych problemów stojących przed matematyką XX-wieczną. Po odkryciu paradoksów tzw. naiwnej teorii mnogości udało się sformułować teorię zbiorów jako teorię aksjomatyczną; jej standardową wersją jest aksjomatyka ZF uwieńczona w latach 30. XX wieku. Stała się ona podstawą innych działów matematyki, ponieważ do pojęcia zbioru zredukowano inne szeroko używane obiekty jak liczby, funkcje oraz inne relacje; teoria mnogości stała się tak źródłem modeli różnych teorii formalnych. W latach 20. XXI wieku teoria mnogości dalej jest rozwijana, np. prowadzone są seminaria na jej temat Nauka ta bywa uznawana za część logiki matematycznej; przykładowo wśród laureatów Nagrody Rolfa Schocka w dziedzinie filozofii i logiki znalazł się Saharon Szelach badający głównie zbiory i ich moce. Już matematycy starożytnej Grecji byli zaintrygowani nieskończonością i pozornymi paradoksami spowodowanymi przez używanie pojęcia nieskończoności w rozumowaniach logicznych – pozornymi, ponieważ z biegiem czasu paradoksy te zostały wyjaśnione i, po należytym uściśleniu używanych pojęć, wyeliminowane. W pierwszej połowie XIX wieku Bernard Bolzano rozważał zbiory nieskończone, sugerując przez pewne przykłady, że zbiory nieskończone to takie, dla których istnieje wzajemnie jednoznaczna odpowiedniość pomiędzy zbiorem a jego właściwym podzbiorem.